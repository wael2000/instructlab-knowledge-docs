# Samenvatting

De onderhoudskosten van stalen bruggen zijn een grote kostenpost. Er wordt bij Rijkswaterstaat dan ook gezocht naar minder onderhoudsgevoelige materialen zoals vezelversterkte kunststoffen. Daarom wordt in het kader van een TZ- en afstudeeropdracht een studie uitgevoerd naar de technische aspecten en consequenties bij het ontwerpen, produceren, onderhouden en repareren van een vezelversterkte kunststof brug.

Het doel van deze TZ-opdracht was een constructief ontwerp te maken van het val van een belastingsklasse 60 ophaalbrug met bijbehorende details, zoals de draaipunten van het val, opleggingen van het val, de hangstang- val verbinding en de heugelstang-val verbinding. De bestudeerde brug heeft een lengte van het val van 16 meter en een breedte van 12.5 meter. De helft van het val wordt in beslag genomen door rijstroken en de helft door voet- en fietspaden.

Er zijn alleen analytische berekeningen uitgevoerd (het verdient dan ook aanbeveling om in een later stadium eindige elementen berekeningen uit te voeren), waarbij er geoptimaliseerd is naar kosten en in tweede instantie is gestreefd naar een zo laag mogelijk gewicht. Het streven naar een zo laag mogelijk gewicht van het val komt voort uit het feit dat door het lichter worden van het val ook de bovenbouw lichter en goedkoper kan worden uitgevoerd (het sneeuwbaleffect). Bij de berekeningen is onder andere gebruik gemaakt van de netting theorie.

Nadat er een programma van eisen is opgesteld, zijn er een aantal constructievormen van het val bestudeerd, waarvan er twee zijn uitgekozen. De eerste constructievorm is een ligger-lijfplaat constructie met ontkoppelde langs- en dwarsstijfheid, waarbij de dwarsstijfheid door het wegdek wordt geleverd {"multiligger constructie'"). De tweede constructievorm is een sandwichconstructie, waarbij langs- en dwarsstijfheid geintegreerd zijn. Voor beide constructies is de totale bouwhoogte 1 meter en beide constructies worden over de volledige breedte op de onderbouw opgelegd. Deze twee constructies worden vergeleken op basis van kosten, met op de achtergrond de eisen ten aanzien van inspecteerbaarheid, onderhoud etc..


## DE MULTILIGGER CONSTRUCTIE

Als wegdek voor deze constructievorm zijn een dubbele sandwichconstructie en een kokervormig wegdek bestudeerd. Bij de dubbele sandwichconstructie wordt voor de bovenste sandwichkern gebruik gemaakt van PE/PUR en wordt voor de onderste sandwichkern gebruik gemaakt van PVC schuim. Voor de facings van de sandwichconstructie wordt gebruik gemaakt van UD GFRP. Het kokervormige wegdek wordt in verband met de produceerbaarheid opgebouwd uit 0-90Â° GFRP weefsels. De dubbele sandwichconstructie blijkt constructief goed mogelijk, maar door de geringe afschuifstijfheid van de kernen wordt een groot deel van de doorbuiging bepaald door afschuiving, wat tot relatief dikke facings leidt. Op basis van kosten en gewichten gaat de voorkeur van de schrijver uit naar het toepassen van een kokervormig wegdek. Bij dit kokervormige wegdek moet er echter nog wel een

juiste oplossing worden gevonden voor het opnemen van remkrachten. Het kokervormige wegdek leidt tot een gewicht van 6936 kg bij // 159.424,- aan kosten (bij een lijfplaatafstand van 750 mm voor rijstroken en voet- en fietspaden tezamen).

Het ontwerp van de hoofdconstructie van de rijstroken is stijtheid gedomineerd. Dezelfde stijfheidseis hanteren als bij een ontwerp in staal (1/600 deel van de lengte) zou veel van de voordelen van vezelversterkte kunststoffen teniet doen. Er wordt op basis van ontwerpen van composiet vloeren een toelaatbare doorbuiging van de composiet constructie aangehouden van 1/250 deel van de lengte. De meest lichte en kosteneffectieve constructie kan worden verkregen door gebruik te maken van GFRP lijfplaten in combinatie met CFRP gordingen. waarbij er gebruik wordt gemaakt van een epoxy (of vinylester) als matrixmateriaal.

Voor de hoofdconstructie van de voet- en fietspaden wordt een sterkte ontwerp gemaakt voor het uitzonderlijke geval dat er een 30 tons vrachtwagen over deze paden rijdt. Ook hierbij wordt gebruik gemaakt van dezelfde materiaalcombinatie als voor de lijfplaten.

Ter plaatse van hangstangen en heugelstangen is het noodzakelijk dwarsliggers/ribben aan te brengen aangezien de dwarsstijfheid van het val anders onvoldoende is. Ook op basis van de verkeersbelasting blijkt de dwarsstijfheid onvoldoende en is het aanbrengen van dwarsliggers noodzakelijk. In verband met de noodzaak om dwarsliggers aan te brengen gaat de voorkeur van de schrijver uit naar een grotere lijfplaatafstand van 750 mm (aangezien dit tot minder kruisingen van langs- en dwarsliggers leidt en aangezien de gewichten en kosten voor beide lijfplaatafstanden bijna identiek zijn). De totale kosten van de multiligger constructie komen op// 528.806,- bij een gewicht van 16.798 kg.

De multiligger constructie kan zowel worden geproduceerd met behulp van handlamineren als met behulp van Resin Transfer Moulding (RTM). In gesloten vorm is de multiligger constructie niet te produceren, maar de constructie kan het beste worden uitgevoerd als een wegdek waarop hoedvormige hoofdliggers worden gelijmd. Wordt gebruik gemaakt van handlamineren dan kan het val in principe in een geheel worden geproduceerd en wordt gebruik gemaakt van RTM dan kan de constructie het beste worden opgedeeld in apart te produceren hoedprofielen.


## DE SANDWICHCONSTRUCTIE

Voor de sandwichconstructie, de tweede constructievorm. wordt gebruik gemaakt van polystyreen schuim als sandwichkern, aangezien zowel de kosten als de dichtheid hiervan relatief laag zijn. Boven het polystyreen wordt echter een laag PVC schuim en daarboven een laag PE of PUR aangebracht om de drukbelasting te spreiden. Het gewicht van dit "wegdek" komt op ongeveer 12740 kg en de kosten komen op ongeveer fl 159.843,-.

Voor de hoofdconstructie wordt wederom gebruik gemaakt van dezelfde materiaalcombinatie als voor de multiligger constructie. Er bevinden zich bij deze constructievorm lijfplaten op een onderlinge afstand van 1500 mm. Er wordt aangenomen dat de belasting van de wielen via het schuim wordt afgedragen aan de lijfplaten, zodat het schuim niet de volledige belasting van een vrachtwagen draagt. maar slechts de belasting van een enkel wiel. Het gewicht van de volledige hoofdconstructie komt op 20982 kg en de kosten komen op ft 452.679,-.


Vergelijking van de multiligger constructie en de sandwichconstructie laat zien dat de tweede iets goedkoper is dan de eerste {fl 76.127,-), maar 4184 kg zwaarder is. In verband met onderhoud en inspecteerbaarheid gaat de voorkeur van de schrijver uit naar de multiligger constructie. Ten opzichte van een gelijk val in staal betekent dit een kostenwinst van fl 101.194,- en een gewichtswinst van 35702 kg (hierbij zijn echter geen additionele kosten en gewichten opgenomen van technische details). De totale kosten en gewichtswinsten worden vermoedelijk nog hoger doordat de bovenbouw tevens lichter kan worden uitgevoerd door het lichter worden van het val.

Na het bestuderen van de hoofdconstructie zijn een aantal technische details bestudeerd waarvan de conclusies hier worden gegeven. Er wordt gestreefd naar een oplegging over de volledige breedte van het val. Voor de constructie van deze opleggingen gaat de voorkeur van de schrijver uit naar het lijmen van een roestvast stalen strip onder de eindribben en een UHMWPE oplegvlak op de kade. Het lijmen van stalen beslagen op de constructie blijkt tevens mogelijk, maar leidt tot eem groter aantal verbindingen.

Aangezien gestreefd wordt naar een oplegging over de gehele breedte van de brug moeten de draaipunten van het val ook zodanig worden uitgevoerd dat dit mogelijk is. Er wordt dan ook gekozen voor draaipunten die bij het neerkomen van de brug ontlast worden doordat de oplegging onder de brug het oplegvlak op de kade raakt. Er wordt voorlopig gekozen voor twee draaipunten met een pen-gat verbinding, eventueel in combinatie met het gebruik van stalen schetsplaten. De benodigde laminaatdikten die uit de belastingen volgen zijn acceptabel.

Voor de hangstangen en heugelstangen wordt, indien deze aan zijbalken (voor de omschrijving van zijbalken zie hieronder) zijn bevestigd, gekozen voor een symmetrische constructie waarbij gebruik wordt gemaakt van een pen-gat verbinding. Worden ze echter rechtstreeks aan het val bevestigd dan gaat de voorkeur uit naar een asymmetrische constructie waarbij er een as door meerdere lijfplaten van het val wordt aangebracht. Beide methoden leiden tot acceptabele laminaatdikten en kunnen eventueel worden toegepast is combinatie met stalen schetsplaten

Aangezien niet sterkte maar stijfheid maatgevend is bij het ontwerpen in vezelversterkte kunststoffen lijkt het voor het ontwerpen van de balanspriemen gunstig te zijn om deze korter te maken dan bij een conventioneel ontwerp in staal. Hierdoor verschuift echter ook het verbindingspunt van de hangstangen aan het val, waardoor er mogelijk trilllingsproblemen ontstaan. Deze trillingsproblemen kunnen worden opgelost door zijbalken naast het val aan te brengen waaraan de hangstangen worden bevestigd. Deze zijbalken zijn alleen ter plaatse van de opleggingen aan het val verbonden. De bevestiging van de zijbalken aan het val (indien toegepast) moet roteerbaar zijn. Er wordt gekozen voor een verbinding waarbij er een as door beide lijfplaten van de zijbalken en tevens door meerdere lijfplaten van het val gaat. De grootte van de belasting blijkt zodanig te zijn dat deze oplossing inderdaad goed mogelijk is.

Tot slot kan worden geconcludeerd dat het ontwerpen van een volledig vezelversterkt kunststof val inderdaad constructief mogelijk is en tevens kosteneffectiefis.


## 1. Inleiding

De onderhoudskosten van stalen bruggen zijn een grote kostenpost. Er wordt bij Rijkswaterstaat (RWS) dan ook gezocht naar minder onderhoudsgevoelige materialen zoals vezelversterkte kunststoffen (VVK's). Daarom wordt in het kader van een TZen afstudeeropdracht een studie uitgevoerd naar de technische aspecten en consequenties bij het ontwerpen, produceren, onderhouden en repareren van een vezelversterkte kunststof brug.

Dit rapport behelst de verslaggeving van een TZ-opdracht, waarvan het doel was een constructief ontwerp te maken van het val van een belastingsklasse 60 ophaalbrug met bijbehorende details, zoals de draaipunten van het val, opleggingen van het val, de hangstang- val verbinding en de heugelstang-val verbinding (in figuur 1.1 is een ophaalbrug weergegeven met daarin de namen van enkele brugonderdelen). Het bestudeerde val heeft een lengte van 16 m en een breedte van 12.5 m. De helft van het val wordt in beslag genomen door rijstroken en de helft door voet- en fietspaden.

Er zullen alleen analytische berekeningen worden uitgevoerd, waarbij er in eerste instantie geoptimaliseerd zal worden naar kosten en in tweede instantie gestreefd zal worden naar een zo laag mogelijk gewicht. Het streven naar een zo laag mogelijk gewicht van het val komt voort uit het feit dat door het lichter worden van het val ook de bovenbouw lichter en goedkoper kan worden uitgevoerd (het sneeuwbaleffect). Bij de berekeningen is onder andere gebruik gemaakt van de netting theorie. De in dit rapport opgenomen figuren zijn alle principe schetsen.

De opbouw van het verslag is als volgt. Na de inleiding van hoofdstuk 1, wordt in hoofdstuk 2 besproken waarom er gestreefd wordt naar een vezelversterkte kunststof constructie. In hoofdstuk 3 wordt een programma van eisen opgesteld. In hoofdstuk 4 worden vervolgens een aantal constructieve oplossingen voor het val besproken, waarbij wordt ingegaan op de wijze waarop langs- en dwarsstijfheid van het val worden verkregen. Van de constructievormen besproken in hoofdstuk 4, worden er twee uitgekozen die vervolgens in de hoofdstukken 5 en 6 nader worden bestudeerd. In deze twee hoofdstukken wordt zowel ingegaan op de hoofdconstructie als op het wegdek. In hoofdstuk 7 worden een aantal constructieve details van het val bestudeerd. In hoofdstuk 8 worden ten slotte de conclusies en aanbevelingen gegeven. In Appendix A wordt nog iets nauwkeuriger ingegaan op het programma van eisen en in Appendix B worden enkele knikformules op basis van de netting theorie afgeleid.


## Waarom vezelversterkte kunststoffen ?

De belangrijkste reden van RWS voor het toepassen van vezelversterkte kunststoffen is het verminderen van de onderhoudskosten. Het achterliggende doel hierbij is om op de lange termijn het totaal aan ontwerp- bouw- beheers- en kringloopkosten te minimaliseren en op deze wijze duurzaam te bouwen. Het zijn deze integrale kosten die het toepassen van V V K ' s economisch verantwoord kunnen maken.

Door het gebruik van VVK's kan een lichtere constructie worden verkregen, wat wordt versterkt door het "sneeuwbal effect". Dit sneeuwbal effect houdt in dat door het lichter worden van een bepaald deel van de constructie ook andere delen lichter en dus goedkoper kunnen worden uitgevoerd. Bijvoorbeeld door het lichter worden van het val kunnen ook de contragewichten. balansen, hameistijlen en fundering lichter worden uitgevoerd. Door op deze wijze integraal te construeren kunnen de voordelen van V V K ' s volledig worden benut.

Hoewel de aanschafprijs van een vezelversterkte kunststof brug mogelijk hoger is dan die van een staal-beton brug, kunnen in de loop der tijd winsten worden behaald door de sterke afname van de onderhoudskosten. Met andere woorden, verwacht wordt dat over de volledige levensduur ook bij bruggen de KOSTEN EFFECTIVITEIT van vezelversterkte kunststof constructies groter kan zijn dan die van andere constructievormen.

Het ontwerpen van een vezelversterkte kunststof brug is echter niet een volledig nieuw onderwerp, in Engeland zijn er bijvoorbeeld reeds twee volledige vezelversterkte kunststof bruggen. Beide bruggen zijn geproduceerd volgens het Advanced Composite Construction System, waarbij gebruik gemaakt wordt van pultrusieprofielen. Deze twee bruggen zijn weergegeven in de bij lagen.



## Duurzaamheid / Onderhoud:

- Â· De brug moet vermoeiings resistent zijn.
- Â· Corrosie resistent.
- Â· Materiaal degradatie door de omgeving moet zo laag mogelijk zijn.
- Â· Goede impact eigenschappen.
- Â· Slijtvastheid van het wegdek.
- Â· Kruip moet voorspelbaar en beheersbaar zijn.
- Â· De brug moet bestand zijn tegen blikseminslag.
- Â· Maximale toegankelijkheid voor inspectie, reparatie en onderhoud.
- Â· De brug moet in een periode van 25 jaar onderhoudsvrij zijn.

## Fysisch / Chemisch:

- Â· Spanningen en vervormingen ten gevolge van thermische expansie mogen niet schadelijk zijn of het brugbedrijf verhinderen.
- Â· Evenmin mag er schade optreden door bevriezen van water in naden en dergelijke.
- Â· Werkelijke brandvoorschriften zijn er niet, er moet echter wel aangetoond worden dat de vezels niet binnen een bepaalde tijdsduur (zeg 30 minuten) worden aangetast. Tevens mag er bij brand geen (niet te veel) toxisch materiaal vrijkomen.

## Technologisch:

- Â· Goede produceerbaarheid tegen zo laag mogelijke kosten.
- Â· Een eenvoudige en dus snelle en goedkope samenbouw moet nagestreefd worden.
- Â· De onderdelen voor de samenbouw moeten goed vervoerbaar zijn. Is het bijna volledig samenbouwen in de fabriek en daarna vervoeren mogelijk, of kan er meer winst worden geboekt door het ter plaatste samenbouwen?
- Â· Repareerbaarheid moet minimaal net zo eenvoudig zijn als bij een stalen brug.

## 6.4 De sandwichkern

Het ligt voor de hand om gebruik te maken van een schuim aangezien het materiaal een lage dichtheid moet hebben. wil de brug niet te zwaar worden. Het schuim hoeft slechts in staat te zijn de belasting van een enkel wiel te dragen. Het gebruik van PVC levert te hoge kosten, het verdient dan ook de voorkeur gebruik te maken van een goedkoper schuim zoals polystyreen.

Polystyreen met een hoge druksterkte is Floormate 700, met een druksterkte van 0.7 Mpa. De continue drukspanning die wordt toegelaten is 0.25 Mpa. De maximaal toelaatbare schuifspanning is ongeveer 0.5 Mpa.

De kosten bedragen ongeveer fl 535,- /m en de dichtheid is gelijk aan 45 kg/m . 3 3
